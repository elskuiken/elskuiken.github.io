---
title: ""
toc: true
toc-depth: 1
toc-title: ""
---

<img src="img/meandcover.png" alt="emma laura schouten" width="80%" />

Foto (c) Annaleen Louwes

# Over

Emma Laura Schouten (Haarlem, 1994) schrijft essays, proza en poëzie. In haar schrijven verkent zij het niemandsland tussen ziek en gezond en zoekt ze het magisch realisme in het dagelijks leven. Haar debuutroman [*Nachtschade*](https://www.vanoorschot.nl/najaarsaanbieding-2024/) verschijnt op 13 februari 2025 bij [Uitgeverij Van Oorschot](https://www.vanoorschot.nl/writers/emma-laura-schouten/) (bestel [hier](https://libris.nl/a/emma-laura-schouten/nachtschade/501595144#paperback-9789028243026)).

# *Nachtschade*
Wanneer iemand haar vraagt hoe het voelt, migraine, tekent de hoofdpersoon uit *Nachtschade* een grillige spiraal. Ze leeft in eindeloze
cycli van tijd en tussentijd. Wanneer de migraine toeslaat brengt ze de tussentijd door in een schemerruimte, terwijl vormloze monsters door haar schedel slenteren. In de andere tijd probeert ze een leven op te bouwen ondanks de grilligheid van haar eigen lichaam. Als houvast
verzamelt ze de stemmen van vrouwen die haar voorgingen in de tussentijd, op zoek naar soelaas, naar een teken, naar magie. Maar die obsessie brengt een crisis teweeg wanneer blijkt dat de zeventiende-eeuwse filosofe
Anne Finch Conway zich niet laat vangen.
In het rijke en erudiete *Nachtschade* verkent Schouten het niemandsland tussen ziek en gezond. Door een
kier in haar hoofd daalt de lezer af naar een hallucinante wereld opgebouwd uit kristalheldere vignetten, scherpe observaties, verwondering en verwantschap met vrouwelijke denkers en schrijvers.

Over de ziekte-ervaring van migraine in de huidige maatschappij schreef Schouten het essay [*Tussen ziek en gezond: De hiërarchie van ziektes*](https://www.hetmoet.com/post-1/tussen-ziek-en-gezond-de-hi%C3%ABrarchie-van-ziektes?fbclid=IwZXh0bgNhZW0CMTAAAR0ESHe1H68G-HklVez3RO2ScZ0WJcfk6Z7At8q8ucAoTXOcmXjHbe6pa6E_aem_pPe7xXQYJ1PO-31IlOgquA) dat gepubliceerd werd door Uitgeverij HetMoet, zowel op de website als in de bundel [*Vreselijk verlangen*](https://www.hetmoet.com/product-page/vreselijk-verlangen-een-verzameling-smachtende-mammoetjes). Het essay verscheen ook in [Engelse vertaling]((https://www.thenewmenardpress.com/post/between-sickness-and-health-the-hierarchy-of-illnesses) op de website van The New Menard Press, de UK imprint van Uitgeverij HetMoet.

## Pers en optredens
- 24/02/2025 - Interview Opium (NPO Radio 4)
- 13/02/2025 - Boekpresentatie [OBA Amsterdam](https://www.oba.nl/agenda/oosterdok/boekpresentatienachtschade.html)
- 06/01/2025 - *De Standaard* "15 tips voor een literair voorjaar"
